# -*- mode: mandoku-view; -*-
#+DATE: 2016-06-08 5:45
#+TITLE: 不會禪師語錄
#+PROPERTY: CBETA_ID J32nB276
#+PROPERTY: ID KR6q0462
#+PROPERTY: SOURCE Jiaxing Canon Vol. 32, No. B276
#+PROPERTY: VOL 32
#+PROPERTY: BASEEDITION J
#+PROPERTY: WITNESS CBETA
#+PROPERTY: LASTPB <pb:KR6q0462_J_008-0358c> 
#+PROPERTY: JUAN 8

 不會禪師語錄卷第八¶
¶
參學門人馮述善陳搢楊章任之傑等編¶

* 指禪說¶

禪禪不屬天生地湧那堪東土西乾不屬師承學解¶
那堪滿肚狐涎不屬染淨修證那堪理路鑽研不屬¶
生滅取舍那堪迷減悟添不屬思量卜度那堪文字¶
語言不屬觀心靜坐那堪默照邪禪不屬語默機境¶
那堪著意忘緣不屬將心待悟那堪坐地上肩不屬¶
無心自玅那堪慶快悠然不屬死眉閉目那堪良馬¶
不鞭不屬大千沙界那堪內外中間不屬泥塑木雕¶
那堪色象莊嚴不屬安排造作那堪簸弄金錢不屬¶
五行拘繫那堪執坐方禪不屬頑皮鈍骨那堪棒喝¶
指端不屬四相諸相那堪人法不蠲不屬得少為足¶
那堪化城不前不屬靜極生妄那堪妄引妄連不屬¶
妄似浮木那堪逐妄長年不屬毀譽榮辱那堪花現¶
金蓮不屬是非辯論那堪機心還源不屬人天小果¶
那堪奇異為禪不屬住心內澄那堪抱石沉淵不屬¶
精進惺惺那堪急火油煎不屬十全稱意那堪五欲¶
為便不屬隨人起倒那堪自失真全不屬欣厭進退¶
那堪斷續成篇不屬喜怒哀樂那堪賣弄腥羶不屬¶
不用證據那堪認瓦作磚不屬自言無分那堪自棄¶
自遷不屬若存若亡那堪多費盤纏不屬凡聖階級¶
那堪擬議天懸不屬殘羹餿飯那堪巧語新尖不屬¶
名聞利養那堪有玷先賢不屬寂寂無記那堪古廟¶
爐邊不屬草衣木食那堪吸露昇仙不屬曠劫修因¶
那堪今日來年不屬死句活句那堪空劫已前不屬¶
私慾坐馳那堪養翼飛鑽不屬半夢半醒那堪古墓¶
翻磚不屬心隨境轉那堪身坐蒲團不屬念念遷流¶
那堪和不返旋不屬將心用心那堪藥載滿船不屬
<pb:KR6q0462_J_008-0359a>¶
死木土灰那堪水滴石穿不屬棄有著空那堪掘地¶
覓天不屬熱鬧門庭那堪堂前無草不屬剎那變滅¶
那堪紅絲不斷不屬記相似語那堪認影認響不屬¶
昏沉散亂那堪起念屏除不屬有知無知那堪有空¶
無空不屬心外有法那堪內有可得不屬求佛求法¶
那堪有漏有為不屬人天供養那堪神通異端不屬¶
自懷自足那堪心住無生不屬不忘己見那堪識情¶
滲漏不屬逐境不化那堪隨夢顛倒不屬依語生解¶
那堪隨照失宗不屬有佛可成那堪有眾生度不屬¶
意識領解那堪家親作祟不屬一物當情那堪法法¶
邪生不屬步步行有那堪口口談空不屬拖泥帶水¶
那堪機緣說破不屬思量測度那堪方寸魔繞不屬¶
著意紛飛那堪忘懷鬼窟不屬有形遮障那堪空墮¶
悄然不屬入定凝神那堪劫滿不墮不屬一念疑佛¶
那堪心生法生不屬智知不知那堪不息心源不屬¶
把捉不放那堪湛湛深坑不屬有物可比那堪本同¶
太虛不屬執淨解脫那堪執淨魔侵不屬廣談因果¶
那堪黃葉為金不屬執迷待悟那堪妄盡覺圓不屬¶
截斷此岸那堪別有西天不屬冤債罪福那堪罪福¶
不蠲不屬水邊林下那堪間隔山川不屬心懷無著¶
那堪起念搜旋不屬安閒愛樂那堪自在魔天不屬¶
能所能了那堪能是魔根不屬普賢行門那堪紙褁¶
麻纏不屬平常無事那堪死水龍眠不屬見聞覺知¶
那堪豎拂拈拳不屬善惡因果那堪舍妄求玄不屬¶
非難非易那堪直指單傳不屬凝心入定那堪冷灶¶
無煙不屬將心無心那堪暗合金仙不屬神通玅用¶
那堪狗尾續氈不屬舉處承當那堪影卸心田不屬¶
解悟為悟那堪意識引牽不屬陰陽福壽那堪帝釋¶
侍前不屬悟後懷悟那堪執悟悄然不屬不疑言句¶
那堪自合管絃不屬有迷有悟那堪二種成顛不屬
<pb:KR6q0462_J_008-0359b>¶
成住壞空那堪萬物同源不屬色空明暗那堪和會¶
粘連不屬似空合空那堪空合了然不屬離合聚散¶
那堪誰後誰先不屬藥病對治那堪執法萬千不屬¶
守一為正那堪醉臥花氈不屬情識起念那堪短偈¶
長篇不屬有為功用那堪接竹點天不屬鑿破混沌¶
那堪禪上安禪道云玄之又玄儒云仰高彌堅須臾¶
遍周沙界無物難比難宣禪禪不知是甚麼物卻又¶
隨類方圓禪禪世尊拈起金蓮飲光露齒破顏少林¶
九年面壁神光一臂不全南嶽故爾磨鏡普化半風¶
半顛斬貓正令太切百丈為人開田黃檗高聲喚轉¶
寒山拍手笑天布袋街頭立等石鞏箭不離弦臨濟¶
三玄三要曹洞君臣正偏龍潭吹滅紙燭華亭入水¶
覆船禪看這一夥窮煎餓炒絕情漢子生擒活捉慣¶
穿水月撈摝空花不容之乎也者只教個個零零落¶
落無依無靠無佛無魔無去無住衣穿屋破躲避不¶
及獨露頂門教云法身無為不墮諸數玅性圓明離¶
諸名相所謂離心意識參出凡聖路學破山和尚偈¶
云打的不是坐參的不是禪快活日子不過逐日思¶
想成顛此偈亦似堯風舜日太平無事其毒害更深¶
且道利害在甚麼處咦寒猿夜哭巫山月斷腸何必¶
再三聲。¶

* 和牧牛頌¶

** 入山尋牛¶

#+BEGIN_VERSE
「　奇松怪石幾千層一向拋離今復尋峭壁懸崖真可¶長滿林荊棘虎狼聲」
#+END_VERSE
¶

** 初未見跡¶

#+BEGIN_VERSE
「　頻頻舉步恁麼行拄杖頭邊通個津水綠山遙無別¶路相逢只在野花村」
#+END_VERSE
¶

** 摩挲捉獲¶

#+BEGIN_VERSE
「　覿面分明是個牛輕輕呼喚不回頭慢把鞭繩驀地
<pb:KR6q0462_J_008-0359c>¶擲咆哮忿怒一時收」
#+END_VERSE
¶

** 得牛調治¶

#+BEGIN_VERSE
「　牧童晝夜費心勤草料均調意更親密密綿綿無間¶斷鞭繩猶在手中停」
#+END_VERSE
¶

** 牧牛馴伏¶

#+BEGIN_VERSE
「　山悠悠處水悠悠放去收來得自由林下牧童猶未¶歇牛兒不用鼻繩頭」
#+END_VERSE
¶

** 騎牛歸家¶

#+BEGIN_VERSE
「　頻吹鐵笛梵音弘牛背牧童喜氣濃拍拍相隨能幾¶識歸家步步樂無窮」
#+END_VERSE
¶

** 忘牛存人¶

#+BEGIN_VERSE
「　忘牛處處任流通人住空山體亦窮法法從來無法¶法了無一法自玲瓏」
#+END_VERSE
¶

** 人牛俱忘¶

#+BEGIN_VERSE
「　物我俱忘空合空量周沙界盡和融清風一片無拘¶束不記東西南北中」
#+END_VERSE
¶

** 返本還源¶

#+BEGIN_VERSE
「　無形無跡體還圓湛湛凝然宇宙間萬億須彌長作¶伴一輪紅日照玄關」
#+END_VERSE
¶

** 入廛垂手¶

#+BEGIN_VERSE
「　春光處處設祗園柳巷花街大覺仙總為婆心傾法¶乳顛拈倒弄到驢年」
#+END_VERSE
¶

** 三毒頌¶

#+BEGIN_VERSE
「　無端放浪莫遮攔淹殺先天何日乾秖看貪從何處¶起沸湯爐炭化金蓮」
#+END_VERSE
¶

#+BEGIN_VERSE
「　舍宅焚燒一念嗔昏昏黑暗昧天真修羅隊裡翻筋¶斗無價寶珠幾復明」
#+END_VERSE
¶

#+BEGIN_VERSE
「　一上不立分三個長年癡醉自網羅衣中寶劍猛提¶取重重關鎖當時灰」
#+END_VERSE
¶

* 雜偈
<pb:KR6q0462_J_008-0360a>¶

** 總戎聖業陳公呈法衣¶

#+BEGIN_VERSE
「　大將來呈補碎雲冤冤殺縛個兒孫莊嚴有相歸無¶相裕後光前破暗燈」
#+END_VERSE
¶

** 辭射蓬兩郡紳衿檀越¶

#+BEGIN_VERSE
「　法幢久樹在郪江草料頻添不二場縱轉渡頭猶未¶歇檀那福慧自悠長」
#+END_VERSE
¶

** 示戒子悟徹¶

#+BEGIN_VERSE
「　依師教訓莫因循百煉方堪神鬼欽眼耳若隨身色¶染八寒八熱是家親」
#+END_VERSE
¶

#+BEGIN_VERSE
「　正眼圓明是戒根重重關鎖指迷津披持盡屬兒孫¶事祖父從來不離身」
#+END_VERSE
¶

#+BEGIN_VERSE
「　愛網籠中飛出奇何緣慶幸得便宜想伊全仗東風¶力粉骨難酬大護持」
#+END_VERSE
¶

#+BEGIN_VERSE
「　鐵石冰心志貴堅檀那九族仗生天有時識破無持¶犯萬億乾坤一串穿」
#+END_VERSE
¶

** 示靜一戒徒¶

#+BEGIN_VERSE
「　戒行如孀定慧基無持無犯是真持恒持自徹虛玄¶玅久侍巾瓶自有時」
#+END_VERSE
¶

** 示慧惺戒徒¶

#+BEGIN_VERSE
「　有持有犯戒珠虧無持無犯戒珠輝未到懸崖雙撒¶手干戈戰罷是誰非」
#+END_VERSE
¶

** 示圓善戒徒¶

#+BEGIN_VERSE
「　袈裟不是等閒衣越聖超凡出網梯不信師言空剃¶髮三途都是悔修遲」
#+END_VERSE
¶

** 示續祖戒徒¶

#+BEGIN_VERSE
「　家賊難防家賊勾七擒七縱沒蹤由返觀賊是家中¶寶戒性圓明豈屬修」
#+END_VERSE
¶

** 春日示徒孫偈道忱道愷道恆¶

#+BEGIN_VERSE
「　春日晴和物物芳莫教虛度個時光杜鵑枝上聲聲¶語反聽情忘達本鄉」
#+END_VERSE

<pb:KR6q0462_J_008-0360b>¶

** 師七十自勉¶

#+BEGIN_VERSE
「　浮生七十寄山河自覺疏狂錯過多返看世間伶俐¶客自輕自賤更癡磨」
#+END_VERSE
¶

** 任正宗祈嗣菊月生子寄名圓麒圓麟圓澤¶

#+BEGIN_VERSE
「　這個兒童也異常上元祈保菊來芳麒麟山送麒麟¶子道一生生覆育昌」
#+END_VERSE
¶

** 蓬溪文學楊大來送子寄名圓祥¶

#+BEGIN_VERSE
「　赤城鳳子寄麒麟佛照三多化育增後不久留桃浪¶客聯登科甲報君親」
#+END_VERSE
¶

** 示徒圓通證一¶

#+BEGIN_VERSE
「　辭親割愛越塵輪妄歇情忘本現成不做一回新斬¶斷又來行了又來行」
#+END_VERSE
¶

#+BEGIN_VERSE
「　出家學道行為先五欲場中休去緣動靜忙閒開正¶眼不生一念證通圓」
#+END_VERSE
¶

#+BEGIN_VERSE
「　英年入道莫偷閒不住福田道自玄多少化城高枕¶客幾人超出色空天」
#+END_VERSE
¶

** 為千葉吾徒拈二偈¶

#+BEGIN_VERSE
「　慶雲遍覆大千葉是葉枝枝撐著月雲月無心運化¶空吾徒堪舉驗賢哲」
#+END_VERSE
¶

#+BEGIN_VERSE
「　一國花乘一釋迦大千世界一塵沙明明獨耀陰陽¶外凡聖同源一葉花」
#+END_VERSE
¶

** 山居¶

#+BEGIN_VERSE
「　久寄溪山伴白雲偶來塵世暫為賓同鄉問我還源¶玅喫飯穿衣屙屎人」
#+END_VERSE
¶

#+BEGIN_VERSE
「　形枯鶴髮將還沌萬物俱忘醭滿脣莫怒野人違律¶法恩施德胤公侯門」
#+END_VERSE
¶

** 為吾徒圓泰¶

#+BEGIN_VERSE
「　沙彌定有前因來勤侍巾瓶莫賣呆眼耳莫隨財色¶轉法門孤迥看英材」
#+END_VERSE
¶

** 示真慧戒徒
<pb:KR6q0462_J_008-0360c>¶

#+BEGIN_VERSE
「　戒是根基行是墻時時把隘緊提防挺身殺盡狼煙¶息衣甲銷同不夜光」
#+END_VERSE
¶

** 示慈參戒徒¶

#+BEGIN_VERSE
「　三毒銷鎔體自然何須善惡兩頭擔因何不重形山¶寶取舍無端住福田」
#+END_VERSE
¶

** 示慈昆戒徒¶

#+BEGIN_VERSE
「　戒性圓明破暗燈不迷焉得有貪嗔若能念念常觀¶照堪與波離把臂行」
#+END_VERSE
¶

** 示志一戒徒¶

#+BEGIN_VERSE
「　戒是根基行是墻是誰披鎧治誰狂干戈戰罷忘功¶用白日青天賊獻贓」
#+END_VERSE
¶

** 示不愚戒徒¶

#+BEGIN_VERSE
「　身心俱戒戒非身心戒俱忘越太清世界只因情愛¶有都來依樣息貪嗔」
#+END_VERSE
¶

** 示蓮明戒徒¶

#+BEGIN_VERSE
「　勤修戒定快超群去妄求真猶屬塵不住色空忘染¶靜方堪弘法報冤親」
#+END_VERSE
¶

** 示道忱¶

#+BEGIN_VERSE
「　三毒銷鎔少放參自然五欲不相關挺身立個超群¶志雙桂飄香望子擔」
#+END_VERSE
¶

** 示道愷¶

#+BEGIN_VERSE
「　盡虛空是福田衣遍界當人個坐具歷歷孤明超象¶外菩提無樹強除枝」
#+END_VERSE
¶

** 示道恆¶

#+BEGIN_VERSE
「　者個沙彌氣骨強逢緣遇境要羞藏腳跟蹋斷五雲¶線異日回龍遍界香」
#+END_VERSE
¶

** 示圓聰¶

#+BEGIN_VERSE
「　者小沙彌也異常辭親割愛禮空王勤修三學依師¶訓普報冤親極樂鄉」
#+END_VERSE
¶

** 總示
<pb:KR6q0462_J_008-0361a>¶

#+BEGIN_VERSE
「　戒行如孀猶執礙不持盡屬魔軍界觸塵不被根塵¶轉兔角本無增減壞」
#+END_VERSE
¶

** 為常光脫白¶

#+BEGIN_VERSE
「　雲關蹋碎去當時一曲高歌助子機常憶叢林如護¶目管教祿位與天齊且道出林一句有何祥瑞秋鴈¶一聲迥天空萬里青」
#+END_VERSE
¶

#+BEGIN_VERSE
「　來寄叢林父有言九泉無慮子長年超群具有攀雲¶勢忠孝時懷遇墨仙萬里雲收天界淨海心無浪月¶孤圓諄諄教戒無餘事清白傳家代代賢」
#+END_VERSE
¶

** 弔慧曇法姪¶

#+BEGIN_VERSE
「　慧燈轉照六窗寒還借了明隨類安無住優曇能破¶暗金烏猶出水雲關」
#+END_VERSE
¶

#+BEGIN_VERSE
「　大千世界曇花裏萬象森羅慧育成玅體虛玄空染¶礙塵塵剎剎露全真」
#+END_VERSE
¶

** 訪天台法兄凝和尚¶

#+BEGIN_VERSE
「　同源共乳飽先騰善識群機巧為人弟望阿兄吹一¶笛方堪水草寄浮身」
#+END_VERSE
¶

** 筧水¶

#+BEGIN_VERSE
「　暗通一竅效何靈半澤群萌半滌塵運用四時恆不¶間還源動定本無心」
#+END_VERSE
¶

** 為幻融法姪¶

#+BEGIN_VERSE
「　出水騰龍躍五天潺潺幽韻別人間都來玩賞渾如¶醉得意忘歸樂道仙」
#+END_VERSE
¶

** 自如大德壽¶

#+BEGIN_VERSE
「　兀坐孤峰忘歲月下方忽報碧桃開剔眉試看松筠¶皤引得群仙駕鶴來」
#+END_VERSE
¶

** 為象埜吾徒建法堂¶

#+BEGIN_VERSE
「　小院重輝勝五天龍回時過水雲瞻黃梅遞代真消¶息堪與吾徒驗正遍」
#+END_VERSE
¶

** 為圓宗常松脫白
<pb:KR6q0462_J_008-0361b>¶

#+BEGIN_VERSE
「　袈裟數載覆魚龍今化飛騰萬里鵬清白傳家千古¶秀擔泉帶月續流通」
#+END_VERSE
¶

#+BEGIN_VERSE
「　子依僧像寄空門撥轉雲關祟不侵此去文星光映¶壁聯登獨耀勢超群忠孝全時弘祖道多生慶幸莫¶因循」
#+END_VERSE
¶

** 為常生寄名¶

#+BEGIN_VERSE
「　來寄空門越險津袈裟角裏覆常生海心無浪三多¶秀拄杖頭邊不老春」
#+END_VERSE
¶

** 護法殿¶

#+BEGIN_VERSE
「　護小沙彌如待賓他年一念護叢林雲關撥散文星¶耀忠孝傳家世代榮老大梢公休瞬眼金鰲殿閣更¶重新」
#+END_VERSE
¶

** 為智波禪人示二偈¶

#+BEGIN_VERSE
「　上下四維不住蹤有何南北與西東猛然踏轉沉潭¶月義斷情忘萬象空」
#+END_VERSE

#+BEGIN_VERSE
「　智波波含火智火火含波若¶識和合體佛常在此過」
#+END_VERSE
¶

** 示通鑒沙彌¶

#+BEGIN_VERSE
「　小小沙彌具大機侍師切莫厭勞疲有時堪續傳家¶子緊把靈根善護持」
#+END_VERSE
¶

** 示如善行者懺罪¶

#+BEGIN_VERSE
「　如善善如如亦忘幻漚原是佛家鄉猛然識得東風¶面罪福消同過電忙」
#+END_VERSE
¶

** 示圓澄號歸一¶

#+BEGIN_VERSE
「　圓澄取號名歸一煩惱場中貴暗識不記春秋暑與¶寒渾忘一笑知端的」
#+END_VERSE
¶

** 示常見行者¶

#+BEGIN_VERSE
「　常見見無見常知知無知非見非不見非住亦非離」
#+END_VERSE
¶

** 示圓相¶

#+BEGIN_VERSE
「　圓相無形天地先古今應化化無邊時人不解無形¶玅還向無中識本源」
#+END_VERSE

<pb:KR6q0462_J_008-0361c>¶

** 弔湛虛禪人¶

#+BEGIN_VERSE
「　生亦如兮死亦如如如之外盡皆虛明明獨耀陰陽¶外應化隨方不住拘」
#+END_VERSE
¶

** 為圓海脫白¶

#+BEGIN_VERSE
「　佛光主照十餘秋覆育三多任自遊今日空門留不¶住青雲得路占鰲頭」
#+END_VERSE
¶

** 毛相公脫白(諱)飛鵬¶

#+BEGIN_VERSE
「　來寄空門翼養成去登雲路定超群好將忠孝傳家¶國祖脈流輝遞代榮」
#+END_VERSE
¶

** 贊本源法兄和尚¶

#+BEGIN_VERSE
「　者漢舌頭無骨先拈黃葉止哭貧者直示衣珠富者¶不許住足分毫不肯放過踏翻凡聖窠窟活逼拈牛¶下兒人天偏肯推出住則如蜂護王行似戰兵擁纛¶生平不梳粧釵釧鎔一物西溪一派長充盈四海毒」
#+END_VERSE
¶

** 贊大鑑老宿¶

#+BEGIN_VERSE
「　無功受祿個老叟踢翻雙桂只一口閒敲貝葉似風¶翻動靜面南看北斗世外乾坤渾坐忘騰騰兀兀破¶空有顛拈倒弄似兒童不知塵世多花柳這樣絕學¶隱山流轉身定是揚家醜」
#+END_VERSE
¶

** 寄住山行者洞徹¶

#+BEGIN_VERSE
「　踏斷腳根五色線何妨城市與溪山不能直下超玄¶鎖處處浮花礙眼關」
#+END_VERSE
¶

** 和凝法兄韻¶

#+BEGIN_VERSE
「　浮生雖寄別人間笑指虛玄有甚拈一段家常公漏¶洩目前惟對五雲煙」
#+END_VERSE
¶

** 示圓星小沙彌二偈¶

#+BEGIN_VERSE
「　者小沙彌世裔來圓明星耀越塵埃巾瓶久侍全機¶化格外令人夢眼開」
#+END_VERSE
¶

#+BEGIN_VERSE
「　截斷情關愛鎖來豈同點額逐空回陰陽難束忘家¶客普報雙親入聖才」
#+END_VERSE

<pb:KR6q0462_J_008-0362a>¶

** 病中有感¶

#+BEGIN_VERSE
「　一輪花甲患咽喉把住關頭氣不周惟有太虛難掩¶塞風雲忽散月當秋」
#+END_VERSE
¶

** 避兵感懷¶

#+BEGIN_VERSE
「　空寄山河剛六十法門無補狼煙逼悶來也憶舊陀¶天又覺娑婆願未息」
#+END_VERSE
¶

#+BEGIN_VERSE
「　瘦骨如鋼鑄鶴翁懶登曲彔效頑童眼前多少閒題¶目對境猶如過樹風」
#+END_VERSE
¶

** 七九作¶

#+BEGIN_VERSE
「　假借形囊試幾番皺痕凸凹覺㲯毿火風聚散無增¶減還借了明正眼看」
#+END_VERSE
¶

** 因事有感¶

#+BEGIN_VERSE
「　臭屍何必衣衾棺拋散山河將各還舍利縱明猶屬¶幻不煩窣堵在人間」
#+END_VERSE
¶

** 寄大鑑老宿¶

#+BEGIN_VERSE
「　飽餐雙桂老鄉尊久處林泉毒更深遠地歸來如埜¶客旁敲正打念伶俜」
#+END_VERSE
¶

** 師六十四偈¶

#+BEGIN_VERSE
「　年來八八通身懶過目如風念念灰試看有為無盡¶日玄機豈用巧安排」
#+END_VERSE
¶

** 佛成道日¶

#+BEGIN_VERSE
「　雪山子夜見明星一段風流畫不成世出世間俱照¶破是誰眼裏少瞳仁」
#+END_VERSE
¶

** 為幼姪重陽¶

#+BEGIN_VERSE
「　重陽來到碧山頭一片婆心為子留詩對叮嚀千萬¶遍十年之後向誰儔」
#+END_VERSE
¶

** 生員任璽送子寄名圓胤¶

#+BEGIN_VERSE
「　子寄空門仗碧山風塵削淨躍雲關他年忠孝傳家¶後盡性明心一樣擔」
#+END_VERSE
¶

** 為三書陳文學分燈
<pb:KR6q0462_J_008-0362b>¶

#+BEGIN_VERSE
「　就中消息念三書晉接機投志不孤釋氏孔門今兩¶得芳名萬古作規模」
#+END_VERSE
¶

** 為波轉法姪¶

#+BEGIN_VERSE
「　終年學道志超群貴在時時近至人蹋轉波中星月¶迥大千沙界一閒身」
#+END_VERSE
¶

** 為端倪法姪¶

#+BEGIN_VERSE
「　龍印山頭養翼全魔宮虎穴任流傳無邊剎海張猊¶座倒弄顛拈越正遍」
#+END_VERSE
¶

** 為可憨法侄¶

#+BEGIN_VERSE
「　龍印山池一脈揚憨公吸去換人腸巾瓶久待全機¶喪罵盡諸方孰可量」
#+END_VERSE
¶

** 弔象埜門人¶

#+BEGIN_VERSE
「　六九年來萬象中龍迴野鶴五雲封忽聞轉釣爐煙¶泠苦我勞勞白髮空」
#+END_VERSE
¶

** 為天猊法姪¶

#+BEGIN_VERSE
「　龍印山頭無別路教人絕學越迷悟大千世界一微¶塵只責兒孫赤腳步」
#+END_VERSE
¶

** 為三鳳送子寄名圓星圓常圓明¶

#+BEGIN_VERSE
「　儒童投寄碧山高次第翔來寄祖祧盡性修真無二¶道蓮生鳳子滿於巢」
#+END_VERSE
¶
¶
¶

(施資眾善楊春溥楊氏男圓祖¶
　僧無礙本¶
　雲南武定府信士姚加爵¶
　三木橋信女蘇門王氏男珩珍珂琬¶
楊國隆楊氏　至嘉禾造錄入藏¶
　參學禪人慶登慶永仝理¶
　嗣法門人法衍法玉對清¶
　嘉禾信善倪爾繩等刊¶
康熙三十年八月中秋日嗣法門人慶¶
雲識　板存楞嚴藏經坊流通)¶
¶
¶
不會禪師語錄卷第八(終)
<pb:KR6q0462_J_008-0362c>¶

